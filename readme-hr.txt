# milijunth-portfolio-page

Otprilike milijunti pokušaj da napravim portfolio stranicu za sebe, a da mi se sviđa!

Ne znam jesam li toliki perfekcionist (možda samo kad je moja vlastita stranica u pitanju :) ili su dosadašnji pokušaji objektivno bili slabi - stavit ću ih uskoro sve na GitHub pa će možda netko nekad pogledati i dati mi odgovor. A možda ću ga sama sebi dati s vremenskim odmakom, kad budem iskusna i (još samokritičnija!) developerka!

Pravim ovu stranicu kako bih se mogla prijaviti za posao; imam projekte i svoje stranice izrađene već u Reactu, ali ova tvrtka traži developere koji rade u Vanilla JS, pa ću sad brzo napraviti portfolio koristeći samo HTML, CSS i JS.

Dakle, pišem čitavi kod ispočetka, znak po znak, što znači da ne prepisujem čak ni sama od sebe; naravno, guglat ću sve što ne znam ili što se ne mogu sjetiti, prilagodit ću stvari sebi i svojim potrebama, ali čitav kod slažem i pišem od nule, samostalno, bez kopi-pejstanja; ni normalize.css, ni base.css, ni varijable - ništa neću koristiti s neta niti iz starih projekata, radim dakle baš sve ispočetka.

To je i meni svojevrsni izazov, a i kako bih ponovila sve što znam (i nadam se, naučila još nešto novo!) o izradi web-stranica, tj. front-end web developmentu. 

Osim toga, svi materijali, multimedija (ako će je biti,još nisam sigurna kako će stranica izgledati i što će točno sadržavati), znači sve fotografije, grafike, slike, pozadine, uzorci, itd., dakle svi slikovni i zvukovni materijali (iako sumnja da će biti auditivinih) pripadaju meni, tj. ja ću ih izraditi (ili sam ih već izradila); sve osim ikona i fontova; ikone preuzimam s Boxicona, a fontove s Google Fonts.

No sve ostale materijale ću ili sama fotografirati pa obraditi, ili isprogramirati pomoću canvasa ili izraditi svg grafike, ili pak napraviti neke patterne kombinacijom fotke, grafike, editinga itd. 

To mi je isto jedan od izazova, a i ne volim koristiti "stock-photos" kad je te "placeholder" fotke najčešće dosta jednostavno danas uslikati i sam, posebno sad kad svi uglavnom imamo odlične kamere na mobitelima (ok, nekada nemamo dovoljno ljudi ili lijepe prostore da bismo mogli konkurirati stock fotkama, no pitam se može li nam tu pomoći AI? Možda ću upravo saznati!)

Dakle, jedino što radim automatizmom, odnosno preuzimam kao gotovi proizvod, prilikom početka ovog projekta jest HTML5 boilerplate kod (koji nastaje kad upišemo "!" u prazni HTML dokument), ikone s Boxicona, fontove s Google Fonts te.... Hm, mislim da je to sve zasad!
 
Nastojat ću redovito Git-commitati te voditi detaljnu dokumentaciju ovdje (te nešto manje detaljni i na engleskom jeziku) za slučaj da ikoga zanima, ili možda bude mene u budućnosti zanimalo (nadam se da ne bude previše cringe, iako osjećam već sad lagano krindžanje... ali to je ljudski)!

=========================================================
Start:

1. Kako bih uopće mogla započeti izrađivati web-stranicu, treba mi nekakav dizajn. Iako nisam web-dizajner, tj. UI/UX dizajner, ponešto znam o grafičkom i web-dizajnu, s obzirom na to da sam magistra povijesti umjetnosti, i ne samo to, nego sam se bavila teorijom boja u sklopu svog diplomskog rada (konkretno, teorijom boja Vasilija Kandinskoga) i još me tada to odvelo u hiperfokus i loop u kojem sam danima čitala o teoriji boja, dizajnu, psihologiji utjecaja vizualnog i okoline na čovjeka itd. 

Iako mi je tada to oduzelo dosta vremena i skrenulo pažnju s bitnog za moj diplomski rad, u meni je planula mala iskra ljubavi prema dizajnu koja se do sada rasplamsala u - malu vatricu!

No, previše pričam; naravoučenije, tj. poanta ovog teksta jest - sama ću si raditi dizajn, iz glave, kako mi dođe, jer je ipak riječ o jednostavnoj i maloj stranici, nema potrebe za Figmom i sl., također, riječ je o mojoj stranici pa nikome ne odgovaram, mogu mijenjati dizajn kako bi dođe!

2. Za inspiraciju idem tražiti paletu; coolors.com ili paletton.com će mi poslužiti za to. Kad nađem paletu boja, znat ću sigurno točno kako će mi stranica izgledati! 

Samo nekoliko sati zurenja u boje i - imam paletu koja mi se jako sviđa, djeluje dosta pristupačno (za osobe s problemima s bojama!), provjerila sam kontraste i sve i štima. Bojama sam dala vlastita imena i pospremila ih u varijable, a varijable sam pospremila u vlastiti css dokument.

3. Zasada imam index.html, te jedan folder u mom project direktoriju, assets: u njemu su tri direktorija, css, images i js. To će se vjerojatno mijenjati, zasad mi je ovo ok.

4. Radim kostur stranice; istražujući kakav je danas standard što se tiče portfolija za web i ine developere, zaključila sam da 99.99% developera radi Single Page stranice, s nekoliko sekcija, uglavnom istih: home-page, hero-section, work/projects-section, services-section, about-me section i na kraju obično bude contact-me section. Tako nešto ću onda i ja napraviti, iako bi kreativnost i originalnost možda mogla cijenjena u ovom poslu, ali iskreno, bojim se da bi me to moglo koštati, te previše vjerujem ostalim developerima, ne bi svi radili takav sadržaj i takvu strukturu bez jako dobrog razloga! Stoga, držim se uvriježene strukture u godini 2023. ljeta Gospodnjeg i koristim tehnologije poput drugih!
Bivam poput drugih! :D

5. 